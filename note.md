相见欢李煜林花谢了春红太匆匆无奈朝来寒雨晚来风胭脂泪相留醉几时重自是人生长恨水长东
相见欢李煜无言独上西楼月如钩寂寞梧桐深院锁清秋剪不断理还乱是离愁别是一般滋味在心头
虞美人李煜春花秋月何时了往事知多少小楼昨夜又东风故国不堪回首月明中雕栏玉砌应犹在只是朱颜改问君能有几多愁恰似一江春水向东流
浪淘沙李煜帘外雨潺潺春意阑珊罗衾不耐五更寒梦里不知身是客一晌贪欢独自莫凭栏无限江山别时容易见时难流水落花春去也天上人间
虞美人蒋捷少年听雨歌楼上红烛昏罗帐壮年听雨客舟中江阔云低断雁叫西风而今听雨僧庐下鬓已星星也悲欢离合总无情一任阶前点滴到天明